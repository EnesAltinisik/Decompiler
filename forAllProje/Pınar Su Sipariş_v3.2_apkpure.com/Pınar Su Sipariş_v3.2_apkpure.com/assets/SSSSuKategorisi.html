<!DOCTYPE html>
<head>
    <meta charset="utf-8" />
    <meta name="viewport" content="width=device-width" />
    <link rel="shortcut icon" href="/favicon.ico" type="image/x-icon">
    <link rel="icon" href="/favicon.ico" type="image/x-icon">
    <title>Template Project</title>
    <link href="css/general.css"   rel="stylesheet" type="text/css" />
    <script src="js/jquery-1.11.1.min.js"></script>
    <script src="js/general.js"></script>

    <style type="text/css">
    body {font: 14px/18px tahoma, arial, sans-serif}
body li {list-style:decimal; margin-bottom: 20px; display:block;}
body li b {display: list-item;}

  </style>

</head>
<body>
<ul>

    <li><b>Pınar Su’yu kısaca tanıtır mısınız?</b>

        Türkiye’nin ilk ambalajlı  doğal kaynak suyunu tüketicisine sunan Pınar; bugün Madran, Akçaağaç, Gökçeağaç ve Uludağ kaynaklarından elde ettiği Doğal Kaynak Suyu'nu Pınar Yaşam Pınarım markası ile Türkiye’de ve ihracat yaptığı ülkelerde tüketicinin beğenisine sunmaktadır.
        <br><br>
        1984 yılında Türkiye’nin ilk geri dönüşümsüz ambalajda şişelenmiş kaynak suyu tesislerinin temelini atan Pınar Su, tesislerinde dünyadaki en son teknolojileri kullanmakta ve sahip olduğu güçlü altyapı ile teknolojik gelişmeleri sürekli takip etmektedir. Havası sürekli temizlenen ve dışarıdan hava girişi engellenen (pozitif basınç, clean room teknolojisi) dolum odasında, el değmeden dolum yapan Pınar Su suyu, kaynaktan doluma taşıdığı her aşamayı fiziksel, kimyasal ve mikrobiyolojik testlerden geçirmektedir.

    </li>



    <li><b>Günde Kaç Litre Su İçmeliyiz?</b>
        Su, vücudumuzdan sindirim, terleme ve nefes alma yoluyla sürekli kaybolmaktadır. Temel prensip olarak şunu söyleyebiliriz: Kaybolan su miktarı mutlaka yerine konmalıdır.
        <br>
        Yaklaşık olarak bir gün içerisinde vücut ağırlığımızın en az 1/36'sı kadar su almalıyız. Örneğin 72 kg. ağırlığındaki birisinin günlük su ihtiyacı en az 2 litredir. Bu ihtiyacın bir kısmının muhtelif yiyecekler yolu ile alındığını varsaysak bile, bir yetişkinin günde en az 1,5 litre su içmesi gerekmektedir. Bu miktar beslenme uzmanlarınca yetişkinlere tavsiye edilen asgari miktardır.
    </li>

    <li><b>Suyun İnsan Yaşamındaki Önemi Nedir?</b>

        Su, insan yaşamının temel kaynaklarından biridir. Beslenme içinde temel bir besindir. Yeryüzünde ilk yaşamın başladığı yerdir ve bizi çevreleyen tabiat ve canlıların yaşamı için de ikamesi olmayan, yaşam döngüsü için çok değerli bir elementtir. Herhangi bir besin almadan 45-65 gün yaşayabilirken susuz ancak 9-10 gün hayatta kalabilmemiz suyun yaşamsal faaliyetlerimiz için önemini bize göstermektedir.

        İnsan vücudunun % 60 ‘ı sudur. Yani 70 kg. bir bireyin 42 kilogramı sudan oluşmaktadır. Vücuttaki su oranının yeterli düzeyde tutulması yaşamsal önem taşıdığından vücuttan kaybolan miktarlarda su alınması zorunludur.  İnsan vücudundan normal koşullarda ortalama günlük, deri yoluyla 500 mL, akciğerlerden solunum yoluyla 300 mL, idrar ile böbreklerden 1500 mL ve barsaklardan 200 mL olmak üzere toplam 2500 mL su kaybı olur.
        <br>
        <br><strong>T.C. Sağlık Bakanlığı’nında önerdiği gibi günde 2 litre su içmek;</strong>

        <ul>
            <li>• Optimum fiziksel performans için gereklidir. </li>
            <li>• Gebelikte anne karnındaki bebeğin sağlığı için önem taşır.</li>
            <li>• Yaşlı bireylerde vücut su miktarı, böbreklerin vücut su dengesini kontrolü ve susama duygusu azalır, bu nedenle yaşlılıkta su gereksinmesinin karşılanması önemlidir.</li>
            <li>• Su, kabızlığı,  böbrek taşlarının oluşumunu ve idrar yolları enfeksiyonlarını önler.</li>
            <li>• Derinin sağlığı için gereklidir.</li>
        </ul>

        İçilen su her zaman sağlıklı ve güvenilir olmalıdır. Ambalajlı suyun önemi de burada ortaya çıkar. Ambalajlı Su üretimi kaynaktan şişelenme sürecine kadar olan tüm aşamalarda ileri hijyen şartları sağlanarak gerçekleştirilir. Ambalajlı Su, kaynaktan çıkan suyun tüm özelliklerini taşır.
        <br>
        Pınar Su, Ülkemizdeki kaliteli su kaynaklarımızı, yetişmiş insan gücümüzü ve modern teknolojiyi kullanarak, kanunlara ve diğer yasal düzenlemelere titizlikle uyularak, tüketici sağlığı açısından %100 ürün güvenirliğini sağlayacak nitelikte ve toplam kalite ilkelerine uygun olarak toplumumuzun sağlıklı ve kaliteli Ambalajlı Su ihtiyacını karşılamaya yönelik üretim yapılmasını sağlamaktadır.
        <br>
        Pınar su aynı zamanda sürdürülebilir bir ekosistem için çevre konusundaki tüm yasal şartları karşılamak, çevreyi korumak, çevre kirliliğine neden olabilecek olası unsurları ortadan kaldırmak üzere faaliyetlerini yürütmektedir. Bu faaliyetler sırasında kullanılan doğal kaynakları mümkün olabilen en verimli şartlarda tüketmek, üretim, nakliye, depolama faaliyetleri sırasında kullanılan enerji verimliliğini arttırmaya yönelik tedbirleri geliştirmek, tüketiciye ulaştırılmasına kadar geçen süreçlerde kullanılan ambalaj malzemelerini optimize etmek  ve geri kazanımını sağlamak, çevre duyarlılığını sürekli artırmak  için de çalışmalar yürütmektedir.



    </li>

    <li><b>Tüketicilerin Su Tüketiminde Dikkat Etmesi Gereken Hususlar Nelerdir?</b>

        Tüketeceğimiz su markasını  belirlerken mutlaka bilinçli ve seçici olmalı, fiyatının ucuz olmasına aldanmamalı, aşağıdaki hususlara özellikle dikkat etmeliyiz :
        <br><br>
        <ul>
            <li>Taklit üretim olup olmadığına,</li>

            <li>Suyun renksiz, kokusuz ve berrak olmasına,</li>

            <li>Sağlık Bakanlığından ruhsatlı olarak üretildiğine,</li>

            <li>Ambalajının iç ve dış yüzeylerinin temiz, bakımlı ve iyi görünümlü olmasına,</li>

            <li>Ürünün kapağında kabartma logo ile marka ismi bulunduğuna,</li>

            <li>Kapak çevresinde marka adının yazılı olduğu ürün emniyet bandı bulunmasına,</li>

            <li>Şişe kapağında suyun dolum ve son kullanma tarihleri ile üretim parti seri numarası bulunmasına.</li>
        </ul>
    </li>


    <li><b> Kullandığınız Suyun Güvenli Olduğunu Nereden Anlarsınız?</b>

        Ambalajlanmış sular Sağlık Bakanlığı tarafından düzenli olarak analizlerle denetlenmektedir. Tüketiciler su kapaklarının sıkıca kapalı olduğuna dikkat etmelidir. Etiket bilgilerinde Sağlık Bakanlığı izin tarih numarası bulunmalıdır.
        <br>
        Su rengi berrak olmalı, bulanık, yeşilimsi olmamalıdır. Etiketi solmuş, şişe şekli bozulmuş sular satın alınmamalıdır.
        <br><br>
        <ul>
            <li>Tüketiciler ambalaj üzerinde suyun adını görmelidir. Suyun adı 4 farklı yerde de bulunmalı ve aynı olmalıdır.</li>

            <li>Damacananın gövdesindeki etikette yazılı olan marka ismi</li>

            <li>Damacananın kapağında kendinden kabartmalı harflerle yazılı marka ismi</li>

            <li>Damacananın gövdesinde kendinden kabartmalı harflerle yazılı olan marka ismi</li>

            <li>Damacananın emniyet bandında yazılı olan marka ismi</li>
        </ul>
        <br>
        Bunlardan 1 tanesi bile farklı  isimde ya da isimsiz ise o damacananın taklit doldurulduğu kolayca anlaşılır.

    </li>


    <li><b>Ambalajlı Su ile Çeşme Suyu Arasındaki Fark Nedir ?</b>

        Ambalajlı sular, yönetmelik gereği ilk çıktığı haliyle temiz ve sağlıklı olmak zorundadır, ilave bir işleme gerek kalmaksızın direkt olarak suyu kaynağından içebilirsiniz. Suyun temizliği yeryüzüne ilk çıkış noktasından, tam otomatik makinelerde şişeye dolumuna ve kapatılmasına kadar çok sıkı kontrol altındadır. Diğer taraftan genel olarak suyun çeşmeye kadar olan yolculuğu farklıdır: çeşme suyunda su kaynakları dereler şeklinde yüzey sularına dönüşmekte ve bu sular yüzeyden bulaşan her türlü kirletici unsurları da (zirai ve tarım ilaçları kalıntıları, ağır metaller, parazit, mikrop ve virüsler) taşıyarak toplanma havzalarına ya da barajlara gelmektedir. Bu şekilde toplanmış sular muhtelif filtreleme, klorlama ve dezenfeksiyon işlemlerinden geçirildikten sonra su, şebeke boruları vasıtasıyla konutlara pompalanmaktadır. Bu proseslerde kullanılan klor gibi dezenfektanlar sağlık açısından uzun vadede kanserojen riskler taşımaktadır, ayrıca gerek binaya ulaşan dış şebeke borularında ve gerekse bina içindeki iç şebeke borularında ve bina içi su depolarında var olabilecek her türlü yabancı madde, pas, toprak, parazit, mikrop ve virüsler gibi unsurlar da çeşme suyu içinde son tüketiciye ulaşabilmektedir. Ayrıca, çeşme suyunda, özellikle su depoları önemli bir sorun kaynağıdır.
    </li>

    <li><b>Sert sular ve yumuşak sular arasındaki farklar nelerdir?</b>

        Genel olarak suyun sertliği, kalsiyum seviyesi olarak kabul edilmesine rağmen, suyun sertlik derecesi  içerdikleri erimiş kalsiyum,  magnezyum vb. minerallerin tuzlarından ileri gelmektedir. Sertlik/yuuşaklık içilebilir sular için bir kalite parametresi ya da göstergesi değildir.
    </li>

    <li><b>Neden Ambalajlı Su?</b>

        Diğer alternatifleri (şebeke suları, arıtma cihazları ile elde edilen sular, kuyu ya da artezyen suları) ile karşılaştırıldığında; kaynağında doğal yapısı  değiştirilmeden ambalajlanan, sürekli olarak Sağlık Bakanlığı  denetiminde olan ve bünyesinde sağlığa yararlı çeşitli mineraller barındıran, son derece hijyenik koşullarda tüketime sunulan sular Ambalajlı Doğal Mineralli veya Ambalajlı Doğal Kaynak sulardır. Bu nedenle sağlığımız açısından mutlaka Ambalajlı Suları tüketmeliyiz.
    </li>

    <li><b>Şişelenmiş Bir Suyu Hangi Koşullarda Saklamalıyız?</b>

        Suyunuzu serin (5-15 derece), karanlık (güneş ışığından uzak) ve kuru (%50 nemden az) bir yerde saklamalısınız. Ambalajlar güneş ışığına maruz kalır ise özelliklerinden dolayı istenmeyen kokular ve maddeler suya geçebilir. Ayrıca özellikle suyunuzu kimyasallar, deterjanlar, temizlik maddeleri, benzin ve bunun gibi maddelerden mümkün olduğunca uzak tutmalısınız. Çünkü su saf bir maddedir ve bizim çevrede algılayamadığımız kokuları dahi yavaşça kendisine çekme özelliğini taşır. Uygun koşullarda tutulduğu sürece; şişe üstünde belirtilen raf ömrü boyunca şişeler saklanabilir.
    </li>

    <li><b>Clean Room Ne Demektir?</b>

        Pınar su tesislerinde class 100 isolator ve clean room (temiz oda) sistemiyle dolum yapmaktadır. Dünya standartlarında hijyenik koşulları sağlayan clean room sisteminde, steril hava ile pozitif basınç altında tutularak dışarıdan hava girişi engellenen ve havası sürekli temizlenen dolum odasındaki makinelerde dolum gerçekleştirilir. Ürünlerin dolum aşamasında ortamdan gelecek kontaminasyon risklerinin azaltılarak daha da sağlıklı ve hijyenik olarak sunulması için dolum odasının/makinesinin hepa filtreleme sistemleri ile donatılmasıdır. Bu sistem pozitif steril hava ortamında laminar akış sağlanarak çalışır. Class 100 sınıfı, 0,5 mikronluk bir hepafiltreden 1 feet3’lük hava geçirildiğinde, ortamda 100’den az partikülün sayılması anlamını taşımaktadır ve “uluslararası iyi üretim uygulamaları”na göre yapılan sınıflandırmada Class A’ya karşılık gelmektedir. Class A, gıda ve ilaç sanayii için vazgeçilmez olan GMP’ye göre en üst sınıf olarak tanımlanmaktadır. Diğer bir deyişle Pınar Yaşam Pınarım Doğal Mineralli Su, ameliyathane koşullarında şişelenerek en sağlıklı içime hazır hale gelmektedir.
    </li>

    <li><b> Damacana Sebilleri (Soğutucu ve Isıtıcı)</b>

        19 litre damacana sular, polikarbonat şişe içerisinde tüketime sunulmaktadır. Damacana sebili, 19 litrelik ambalajların tüketilmesine yardımcı bir ekipmandır. Sebil muslukları ve iç kısım ; ortamdaki hava ile temas ederek çalışmaktadır. Dış ortam, soyunma odaları, spor salonları, sauna vb. buharlı, nemli ve kirli tüm ortamlar; mikropların üremesine, çoğalmasına, var olmasına yardımcı olurlar. Kısacası dış ortamdaki çeşitli uygunsuzluklar (yoğun koku, toz, vb. kirler); suda olumsuz etkilere zaman zaman yol açabilmektedir.

        <br><br>
        Sebil;
        <ul>

            <li>Nemli, buharlı ortamlarda tutulmamalıdır.</li>

            <li>Direkt güneş ışığına konulmamalıdır.</li>

            <li>Toz, toprak akışının çok olduğu bölümlerde tutulmamalıdır.</li>

            <li>Temizliğine dikkat edilmelidir.</li>

            <li>Dış yüzeyi, her gün tozlardan uzaklaştırılmalıdır.</li>

            <li>Musluk ağızları gelişi güzel, temiz olmayan bezler ile temizlenmemelidir.</li>
        </ul>
    </li>

    <li><b>Damacana Pompa Temizliği</b>

        Pompalar kullanılmadan önce mutlaka yabancı koku içerip içermediği ve temiz olup olmadığı kontrol edilmelidir. Pompa musluğundaki tıpa sürekli kapalı tutulmalıdır.

        Pompa temizliği önerisi:

        <br><br>
        <ul>
            <li>Su pompası damacanadan sökülür.</li>

            <li>Bir su bardağı kaynar su hazırlanır.</li>

            <li>Damacana içerisine giren borunun önce iç ve dış kısmı; temiz bir fırça ile temizlenerek varsa görünür kirler uzaklaştırılır.</li>

            <li>Sonra kaynar su içeren bardağa daldırılır ve kaynar su pompaya çekilir, musluğundan akıtılır.</li>

            <li>Bu işleme bardak içindeki kaynar su bitene kadar devam edilir.</li>

            <li>Pompanın dış yüzeyi de temizlenerek, damacanaya geri takılır.</li>

            <li>Sebil ve pompalarınızı deterjan ile yıkıyorsanız, bolca durulayınız. Unutmayın yetersiz durulama sonucunda deterjan kokusu ve tadı suya geçecektir.</li>
        </ul>

    </li>

    <li><b>Damacanalar Hangi Şartlarda Üretilmektedir?</b>

        19lt. polikarbonat şişe dolumunda kullanılan ambalajlar geri dönüşlü ambalajlardır. Tüketicilerimizin kullanımı sonrası bayilerimiz tarafından geri alınan şişeler tesislerimize ulaştıktan sonra ilk kontrolleri yapılır. Bu kontrol basamağında, koku, ters çevrilerek yabancı madde, şişelerde meydana gelmiş hasar, yıpranma ve bozulmalar kontrol edilir. İlk kontrolleri yapılan şişelerin doluma uygun olanları hatta beslenir, uygun olmayanlar ayrılır. Bu basamaktan sonra şişeler, dış yüzey yıkama makinesine gönderilir. Dış yüzey temizliği sonrasında, şişeler tam otomatik makinelerde, el değmeden, profesyonel temizlik malzemeleri kullanılarak yıkama işlemlerinden geçirilir. Yıkama işlemleri tamamlanan şişeler, dolum hatlarında, el değmeden doldurulur, kapaklanır. Kapakların üst bölümüne tarih ve parti numarası kodlanır ve kapak emniyet bandı ile çevrelenir. Bu işlemlerden sonra hat üzerinde yer alan röntgen kontrolü yardımıyla ürün güvence altına alınır.

    </li>


    <li><b>Kaynatma Sonrası Tortu Neden Olmaktadır? Tortu Olması Normal Midir?</b>

        Kaynatma sonrası görülen tortu suyun içinde doğal olarak bulunan başlıca kalsiyum, magnezyum ve benzeri minerallerin çökmesinden kaynaklanmaktadır. Bu tortu mineral açısından, özellikle kalsiyumca zengin olan sularda daha fazla olur. Sular kaynatıldığında ya da dondurulup tekrar sıvı hale döndürüldüğünde; kimyasal olarak içerik değişimine uğrarlar. Çünkü suda bulunan kalsiyum ve magnezyum, su katı hale geçtiğinde ya da kaynatıldığında kalsiyum ve magnezyum karbonat haline dönüşür.
        <br><br>
        Akçaağaç suyu karakteristiği gereği yüksek kalsiyum değerine sahiptir ve kaynatıldığında tortulaşması yani kireç oluşturması beklenen bir durumdur. Isparta lokasyonundan doldurulan suların tümünde kireç oluşturması beklenen bir sonuçtur.
    </li>

    <li> <b>Ürünleriniz TSE belgesine sahip midir?</b>

        Pınar Su Türkiye’nin TSE belgeli ilk ambalajlı su markasıdır.<br>
        Madran Doğal Minerali Suyumuz TS 9130, Gökçeağaç, Akçaağaç ve Uludağ Doğal Kaynak Sularımız TS 266 standartlarına uygun olarak üretilmekte ve her yıl düzenli olarak Türk Standartları Enstitüsü Uzmanlarınca denetlenmektedir.
    </li>

    <li><b>Doğal Kaynak/Mineralli Sular ile Arıtma Sular Arasındaki Farklar Nelerdir?</b>
        Suların doğal yapısında bulunan  sağlığa yararlı  mineraller,  arıtma  cihazlarından geçirildiklerinde, arıtma cihazlarının yapılarında bulunan özel filtreler nedeniyle, suyun yapısından ayrılır. Ayrıca arıtma cihazlarında kullanılan ve su ile temas eden filtreler, zamanında ve uygun şekilde temizlenmezse/değiştirilmezse mikrobiyolojik olarak risk oluştururlar.
        <br><br>
        Ayrıca, su kaynaklarımız her türlü yerleşim, tarım, sanayi ve turizm alanları gibi kirletici faktörlerden uzakta dağlar ve ormanlar gibi doğal koruma alanlarında yer almaktadır. Bu nedenle kaynağından ilk çıktığı haliyle saf, temiz, güvenli ve sağlıklıdırlar. Her hangi bir arıtma işlemine ihtiyaç duyulmadan, kaynağındaki doğal yapısı korunarak ve modern teknolojiler kullanılarak el değmeden ambalajlanırlar. Arıtma cihazları ile arıtılarak elde edilen sular ise arıtma öncesinde pek çok kirliliği ve olumsuz faktörü bünyesinde bulunduran, arıtma sonrasında ise bünyesindeki olumsuzluklardan hangi ölçüde arındırılabildiği bilinmeden tüketilen sulardır.
    </li>

    <li><b>Açılan Bir Pet Ürünün Tüketim Ömrü Ne Olmalıdır?</b>
        Suyun açıldıktan sonra bekletme koşulları( sıcak ortam, açık olarak bekleme) tüketim ömrünü etkilemektedir.  5 litre üzerindeki ambalajlı ürünlerin maksimum 3 veya 4 gün içerisinde, küçük ambalajların ise özellikle ağız teması söz konusu olduğundan gün içerisinde tüketilmesi önerilmektedir.
    </li>
</ul>

</body>
</html>